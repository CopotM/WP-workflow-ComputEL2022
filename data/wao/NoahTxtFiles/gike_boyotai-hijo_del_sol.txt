Dodani kegadanimpa boto ñeñe wodi, boto Gike imopa boto emowo Gike Boyotai Ima. Dodani doadani wemo dodani wemo boto ñeñe angai-main win ponenamain ponente amopa dodani nani ponegain dodani nani kewegain ante amopa boto tedebopa boto Gike imopa.


Dodani kinobain kegadanimpa ononke Baweida tono Petoba ingadaimpa. Manina wenka tano nano toniñaka inkete wenka me-naponte ñoode a owoyonga ñoo ega keka pedegopo woo kedinke nanotoniñaka inga me okomonga nano kinani bain okomonga.


Bewenke inke okomonga we nanomonga nababopa iñede dodani ananipa nabain naba nababopa ebaime kebi kewiginmo anga minato inñana manta kemina ei wokemoina anga Petoba bito anga Petoba bae onñonga aante Petoba onñonga aante ke.


Kebo Toweida bito Toweida bito anga Toweida boto wa keintabopa anga Toweida beioko okente wokenga bae Toweina boto kedo bain edawa beioko waen doo onga wae edawa edawa wokemopa edawa wokemopa anga Geyeda aa.


Ede keyona gane ba waana inñada memo amina tepe pon bekaina añona memo ino okodo pomo ate to kogampa anna kinante win ponte ongonga añona pongakama ana de wemo gane gane gane ba wegomo ba wedinke.


Taote gomo ae ta ae inga memo win ponte ongogampa ana gomo ayona doobe gomo ate toyobade inga to konga yee weda ebano kebi inte kebi ei wokenga anñonga inmano anga kemona ei wokenga ononke bewenke inkete nano kinani bain wenka me nanpote owoyonga wampo keta onompo bei okomonga nawai nababopa weka wedinke omona ei wokenga-tapa anna.


Ekano keminai añonna Toweida Petoba aeno aeno keka Toweida bito Toweida takabo wenate anna emewo Toweida bao bao wa bao bao go inga wempoka we onko-poni ante ontoka dadeweno dadeweno onto wemponge tenewemoka takate epene gi todomo ontibedo tei onpadike giika.


Baane ao togente oonge takate wan-ongogin wayomo gote keweñonga nano takagain adoke wadepo-bain ba poñonga tepe anñonga pone takabi bito wenga mono wenga gitodonga monowenga gitodonga tepe tepe ami oge keka ogekeka ante piina.


Añomi tepe bekeagimo aninke baane omena weponge baneke ontoka weponge wodi godinga gote keweñonga iñomo takake gitodomo gikegama ante keweñonga onowa omonaiya nano gitodoganiñomo me me enwaka winñenga onowa me me enwaka ekano enwaka ante wa ayonga.


Onowa edodo gote keka ante wiñenga onowa konwa añonga me me ewadinke okeme epene po de epe oma mao ewadinke okeme we epene giika wa ako ebano kete enwaka ante ayonga inke inke kepe.


Ayonga omonaibo neenga tate omonaiya dao dao bao an an omonai ñene ñene eweñate todinke ka ka todinke anodo pon yoge giika aye wante wante wante inke inke kedinke anono ta pedetayonga an an takadinke ka ka todinke aye anodo pon yoge pedenenke giyonga boto wenga okotenke antabopa aninke omena goobe bao gon kete todinke okeme pon mini pon ponte epene wa ayonga manta bae takate ka ka tote godomeno nameñonga pogodo bai bei okoñonga.


Wemponka nanke Nenke Yaka abiga ononke tein tein tein ñañonga boto wenga miinga ente gobopa Nenkeyaaka boto wenga miinga ente gobopa ye ye ye be woke awekawa be woke be woke be woke oonge wodi bao gagata bede bede bede emponinke emponinke ein ein ñagate eninke ña kepate me monge gogati.


Gote gane baka kowa ayonani wiñenga me mogenga doobe menpo ente pompa wiñenga ebano kete wiñenga ente pomi amina waana anñona doobe monge gi ebano kete kewimi anñona mono wenga boto takate gitodogainñomo me me enwaka bei okoñomo nenkeyaka wodo yaka wenmopa yaka wente entepomopa ante an kete pepogadani pedinke nenkeyaaka tenka pikenga pikenga pikenga bayonga.


Mempo kiino ino onkabeko kinante mongemi anñonga iino owodani tenokete ante wempokete-ante keyonani aye ten ten ten iino tapa ima teemo inña ompawetawenwe inña weba mani teemo wenga wengadani inñawe wa awenko inñomo ten ten ten awe aki enga abi mani bewe.


Tenomonani kaate wewenmo abipa anga menpo inno da monge bao te yebi wao-winte kebo aki o anga wempoka bao te yite wao wao wao winga bao bae keyonga nanke ko tewe nanke kopa kewenginani edawa wati wati teno wayomo eyomono aye kedani kiwimi anñonga maniñonmo manomain manomain kedanipa anga.


Aye wapa wao wao winite anga aye wao wao wao winga oonge bao bae bae keyonga tomanani de kapo tenokeka ebano kete tenonna anñonani tewempa winga nekeyaka apeneka tewempa tewempa winga nanokegaba ante mao bae bae tenonga edawa kapo tenonte edawa dodani wengadani.
